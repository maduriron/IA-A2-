În corpul omenesc, celulele și țesuturile alcătuiesc organe și sisteme de organe
Organele sunt formate din grupări de celule și țesuturi care s-au diferențiat în vederea îndeplinirii anumitor funcții în organism
Organele nu funcționează izolat în organism, ci în strânsă corelație unele cu altele
Pentru organele interne, se folosește curent termenul de viscere
Sistemele de organe sunt unități morfologice care îndeplinesc principalele funcții ale organismului: de relație, de nutriție și de reproducere
Segmentele cropului uman
Corpul uman este alcătuit din: cap, gât, trunchi și membre
Capul, împreuna cu gâtul, formează extremitatea cefalică a corpului
Capul este alcătuit din cutia craniană și față
Gâtul este segmentul care leagă capul de trunchi și prezintă: mușchi, oase, articulații și laringe, trahee, esofag, tiroidă, paratiroide
Trunchiul este format din torace, abdomen și pelvis
În interiorul lor se găsesc cavitățile: toracică, abdominală și pelviană, care adăpostesc viscerele
Cavitatea toracică este separată de cavitatea abdominală printr-un mușchi numit diafragmă
Cavitatea abdominală se continuă cu cea pelviană, care este limitată inferior de diafragma perineală
Membrele
Cele superioare se leagă de trunchi prin centura scapulară; porțiunea lor liberă are trei segment: braț, antebraț și mână; cele inferioare se leagă de trunchi prin centura pelviană, și porțiunea lor libera prezintă, de asemenea, trei segmente: coapsă, gambă și picior
Planuri și raporturi anatomice
Pentru precizarea poziției segmentelor care alcătuiesc corpul omenesc, se folosesc, ca elemente de orientare, axe și planuri
Corpul omenesc este alcătuit după principiul simetriei bilaterale, fiind un corp tridimensional, cu trei axe și trei planuri
Axele corespund dimensiunilor spațiului și se întretaie în unghi drept
Axul longitudinal, axul lungimii corpului, este vertical la om și are doi poli: superior(cranial) și inferior(caudal)
El pleacă din creștetul capului și merge până la nivelul spațiului delimitat de suprafața tălpilor
Axul anteroposterior este axul grosimii corpului
Are un pol anterior si altul posterior
Axul transversal corespunde lățimii corpului
Este orizontal și are un pol stâng și altul drept
